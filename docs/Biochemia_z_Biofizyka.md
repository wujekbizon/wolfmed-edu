# Biochemia z Biofizyką

## I. KARTA PRZEDMIOTU/MODUŁU

| | |
| :--- | :--- |
| **Nazwa przedmiotu/modułu**| Biochemia z biofizyką |
| **Rok studiów, semestr**| Rok studiów: I, Semestr studiów: I |
| **Studia**| Pielęgniarstwo I stopnia |
| **Punkty ECTS**| 1+1=2 |
| **Cele przedmiotu**| W sposób zwięzły zapoznać studentów z podstawowymi procesami biochemicznymi związanymi z życiem komórki oraz przedstawić interpretację wybranych zjawisk życiowych w oparciu o metodologię nauk fizycznych. Dostarczyć podstaw do studiowania innych zagadnień związanych z medycyną i pielęgniarstwem takich jak: genetyka, fizjologia, patofizjologia, farmakologia. |
| **Wymagania wstępne**| Chemia, biologia, fizyka i matematyka w zakresie szkoły średniej. |

---

## Opis efektów uczenia się

### Wiedza

| Kod | Opis |
| :--- | :--- |
| BB.W.13 | Biofizyka: podstawy fizykochemiczne działania zmysłów wykorzystujących fizyczne nośniki informacji (fale dźwiękowe i elektromagnetyczne). |
| BB.W.14 | Biochemia: witaminy, aminokwasy, nukleozydy, monosacharydy, kwasy karboksylowe i ich pochodne, wchodzące w skład makrocząsteczek obecnych w komórkach, macierzy zewnątrzkomórkowej i płynach ustrojowych. |
| BB.W.15 | Biofizyka: mechanizmy regulacji i biofizyczne podstawy funkcjonowania metabolizmu w organizmie. |
| BB.W.16 | Biofizyka: wpływ na organizm czynników zewnętrznych, takich jak temperatura, grawitacja, ciśnienie, pole elektromagnetyczne oraz promieniowanie jonizujące. |

### Umiejętności

| Kod | Opis |
| :--- | :--- |
| BB.U.5 | Potrafi współuczestniczyć w doborze metod diagnostycznych w poszczególnych stanach klinicznych z wykorzystaniem wiedzy z zakresu biochemii i biofizyki. |

---

## Treści programowe

### Wykład (20 godzin)
1. Rola witamin i minerałów w organizmie. Różnicowanie. Choroby wynikające z niedoboru.
2. Budowa i znaczenie biomedyczne aminokwasów, nukleozydów, monosacharydów i kwasów karboksylowych. Ich udział w budowie makrocząsteczek oraz procesach metabolicznych.
3. Podstawy fizykochemiczne funkcjonowania narządów zmysłów oraz fizyczne nośniki informacji (węch, smak i dotyk).
4. Podstawy fizykochemiczne funkcjonowania narządów zmysłów oraz fizyczne nośniki informacji (wzrok i słuch).

### Seminarium (10 godzin)
1. Czynniki fizyczne wpływające na organizm człowieka, mechanizm działania, wykorzystanie w diagnostyce i terapii (temperatura, grawitacja, ciśnienie, pole elektromagnetyczne oraz promieniowanie jonizujące).
2. Biofizyczne ujęcie metod obrazowania tkanek i narządów.

### Samokształcenie (20 godzin)
1. Studiowanie literatury przedmiotu.
2. Bloki metaboliczne w przemianach aminokwasów. Choroby związane z tym zaburzeniem.
3. Biochemia gospodarki węglowodanowej i lipidowej. Zaburzenia. Choroby.
4. Biochemia mięśni.
5. Prawa rządzące przepływem cieczy w naczyniach w ujęciu biofizyki. Ciśnienie tętnicze i żylne w naczyniach krwionośnych człowieka.
6. Prąd elektryczny i jego charakterystyka, zastosowanie w medycynie.

---

## Metody dydaktyczne
- Wykład informacyjny, problemowy, elementy wykładu konwersatoryjnego.

## Narzędzia dydaktyczne
- Prezentacja multimedialna, tablica.

## Sposoby oceny
- **F (formująca):**
    - Obecność na wykładach.
    - Praca pisemna z samokształcenia.
- **P (podsumowująca):**
    - Egzamin (test jednokrotnego/wielokrotnego wyboru/pytania otwarte/egzamin ustny).

---

## Literatura

### Podstawowa
- Pasternak K.: Biochemia Podręcznik dla studentów medycznych studiów licencjackich, Wyd. Czelej, Lublin 2013, wyd. I.
- Dembińska – Kieć a., Solnica B., Niedzielski J.: Diagnostyka laboratoryjna z elementami biochemii klinicznej wyd.V; Wyd. Edra Wrocław 2022.

### Uzupełniająca
- Stryer L., Berg J.M., Tymoczko J.L.: Biochemia PWN Warszawa, 2018.
- Bartosz G., Jóźwiak Z.: Biofizyka wybrane zagadnienia wraz z ćwiczeniami, PWN Warszawa 2012, dodruk 2018, Wydanie: I.
