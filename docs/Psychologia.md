# Psychologia

## I. KARTA PRZEDMIOTU/MODUŁU

| | |
| :--- | :--- |
| **Nazwa przedmiotu/modułu**| Psychologia |
| **Rok studiów, semestr**| Rok studiów: I, Semestr studiów: I |
| **Studia**| Pielęgniarstwo I stopnia |
| **Punkty ECTS**| 3 |
| **Cele przedmiotu**| Zapoznanie studentów z pojęciami, podstawowymi mechanizmami zachowań człowieka i uwarunkowaniami jego prawidłowego i zaburzonego funkcjonowania. Zaprezentowanie studentom podstawowej wiedzy z zakresu procesów komunikacyjnych, rozpoznawanie i rozwiązywanie konfliktów. Zdobycie umiejętności współpracy w zespole terapeutycznym i leczącym, umiejętności korzystania z diagnozy psychologicznej. Uwrażliwienie studentów na potrzeby drugiej osoby, ze szczególnym uwzględnieniem osoby chorej i niepełnosprawnej. Zapoznanie z podstawowymi technikami obniżania napięcia emocjonalnego, radzenie sobie z wypaleniem zawodowym. |
| **Wymagania wstępne**| Podstawowa wiedza z zakresu budowy i funkcjonowania układu nerwowego człowieka. |

---

## Opis efektów uczenia się

### Wiedza

| Kod | Opis |
| :--- | :--- |
| P.W.1 | Psychologiczne podstawy rozwoju człowieka, jego zachowania prawidłowe i zaburzone. |
| P.W.2 | Problematykę relacji człowiek – środowisko społeczne i mechanizmy funkcjonowania człowieka w sytuacjach trudnych. |
| P.W.3 | Etapy rozwoju psychicznego człowieka i występujące na tych etapach prawidłowości. |
| P.W.4 | Pojęcie emocji i motywacji oraz zaburzenia osobowościowe. |
| P.W.5 | Istotę, strukturę i zjawiska zachodzące w procesie przekazywania i wymiany informacji oraz modele i style komunikacji interpersonalnej. |
| P.W.6 | Techniki redukowania lęku, metody relaksacji oraz mechanizmy powstawania i zapobiegania zespołowi wypalenia zawodowego. |

### Umiejętności

| Kod | Opis |
| :--- | :--- |
| P.U.1 | Rozpoznawać zachowania prawidłowe, zaburzone i patologiczne. |
| P.U.2 | Oceniać wpływ choroby i hospitalizacji na stan fizyczny i psychiczny człowieka. |
| P.U.3 | Oceniać funkcjonowanie człowieka w sytuacjach trudnych (stres, frustracja, konflikt, trauma, żałoba) oraz przedstawiać elementarne formy pomocy psychologicznej. |
| P.U.4 | Identyfikować błędy i bariery w procesie komunikowania się. |
| P.U.5 | Wykorzystywać techniki komunikacji werbalnej i pozawerbalnej w opiece pielęgniarskiej. |
| P.U.6 | Tworzyć warunki do prawidłowej komunikacji z pacjentem i członkami zespołu opieki. |
| P.U.7 | Wskazywać i stosować właściwe techniki redukowania lęku i metody relaksacyjne. |
| P.U.8 | Stosować mechanizmy zapobiegania zespołowi wypalenia zawodowego. |

---

## Treści programowe

### Wykład (30 godzin)
1. Psychologia jako nauka o człowieku.
2. Zachowanie człowieka i jego determinanty.
3. Biologiczne mechanizmy zachowań.
4. Mózgowe mechanizmy zachowań.
5. Rozwój psychiki jednostki.
6. Osobowość jako system regulacji i samoregulacji człowieka.
7. Pojecie zdrowia psychicznego, zaburzenia w zachowaniu a zdrowie psychiczne.
8. Zachowanie człowieka w sytuacjach trudnych i konfliktowych, mechanizmy obronne stosowane przez człowieka.
9. Choroba, niepełnosprawność, odmienna orientacja seksualna jako sytuacje trudne.
10. Pomoc psychologiczna w chorobie.
11. Komunikacja międzyludzka.

### Seminarium (5 godzin)
1. Emocje i motywacja jako procesy wpływające na zachowanie się człowieka.
2. Wpływ stresu na zachowanie człowieka.
3. Osobowość jako system regulacji zachowania, rozwój osobowości i kontaktów społecznych.
4. Rozwój psychoruchowy człowieka/modele, zaburzenia.
5. Zaburzenia rozwoju emocjonalnego/etiologia, metody terapii.
6. Specyfika rozwoju psychicznego osób niepełnosprawnych.
7. Funkcjonowanie człowieka jako istoty społecznej, kształtowanie się postaw i norm moralnych.
8. Podstawy teorii konfliktu i metod jego rozwiązywania, rozwijanie umiejętności aktywnego słuchania.

### Samokształcenie (20 godzin)
- Charakterystyka wybranych jednostek chorobowych.
- Konsekwencje psychologiczne i społeczne dla jednostki.

---

## Metody dydaktyczne
- Wykład, praca metodami aktywnymi (burza mózgów, projekt), prezentacja multimedialna, filmy.

## Narzędzia dydaktyczne
- Prezentacja multimedialna, filmy.

## Sposoby oceny
- **F (formująca):** Swobodne wypowiedzi studenta na pytania zadane przez wykładowcę.
- **P (podsumowująca):** Egzamin, praca pisemna na jeden ze wskazanych tematów.

---

## Literatura

### Podstawowa
- Zimbardo P., Gerrig J.G.: Psychologia i życie; PWN Warszawa 2012.
- Johnson R., V. McCann V., P. Zimbardo P.: Psychologia. Podstawowe koncepcje. PWN Warszawa 2017.

### Uzupełniająca
- Fijałkowska I., Owczarek K.: Psychologia, medycyna, zdrowie; PZWL Warszawa 2021.
- Krajewska - Kułag E., Kwiatkowska A., Panek W: Komunikowanie interpersonalne w pielęgniarstwie; PZWL Warszawa 2022.
- Heszen – Celińska I., Sęk H.: Psychologia zdrowia; PWN Warszawa 2020.
